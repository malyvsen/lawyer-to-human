Repertorium A Nr      /2017

AKT NOTARIALNY
Dnia dwudziestego trzeciego stycznia dwa tysiące siedemnastego roku (23.1.2017 r.) przede mną notariuszem Barbarą Jeziorską, w siedzibie mojej kancelarii notarialnej w Zgierzu przy ul. Piotra Skargi 2, stawili się: 
1. WIKTOR JERZY NOWAK, używający imienia Wiktor, syn Zygmunta i Danuty, PESEL: 54111011432, legitymujący się dowodem osobistym seria i Nr: AXY 464435, 
2. ZOFIA NOWAK, córka Zygmunta i Anny, PESEL: 54011011432, legitymująca się dowodem osobistym seria i Nr: CCC 464444, oboje zamieszkali: ul. Nowa 1 m. 1, 91-403 Łódź. 
Tożsamość stawających stwierdziłam na podstawie okazanych dowodów osobistych, powołanych przy ich nazwiskach. 
OŚWIADCZENIE O ODSTĄPIENIU OD UMOWY SPRZEDAŻY
§ 1.
Wiktor i Zofia małżonkowie Nowakowie oświadczają, że: 
1) na podstawie umowy sprzedaży sporządzonej przed notariuszem dokonującym niniejszej czynności w dniu 19.7.2016 r., za Rep. A Nr 1000/2016, prawo własności nieruchomości położonej w Łodzi, dzielnicy Bałuty, przy ul. Jesiennej Nr 3, stanowiącej niezabudowaną działkę gruntu oznaczoną Nr ewidencyjnym 25/8 (dwadzieścia pięć łamane przez osiem) o obszarze 859 m2 (osiemset pięćdziesiąt dziewięć metrów kwadratowych), dla której to nieruchomości Sąd Rejonowy dla Łodzi-Śródmieścia w Łodzi XVI Wydział Ksiąg Wieczystych prowadzi księgę wieczystą Nr LD1M/00111111/0, sprzedali za cenę w wysokości 150 000,00 zł (sto pięćdziesiąt tysięcy złotych) Adamowi Nowackiemu, który powyższą nieruchomość kupił za fundusze osobiste, 
2) cena sprzedaży zgodnie z postanowieniami aktu notarialnego Rep. A Nr 1000/2016 powinna zostać zapłacona następująco: I rata w kwocie 50 000,00 zł (pięćdziesiąt tysięcy złotych) – w terminie dwóch dni od daty zawarcia umowy sprzedaży, natomiast II rata w kwocie 100 000,00 zł (sto tysięcy złotych) – w terminie do dnia 30.11.2016 r., 
3) z określonej powyżej ceny sprzedaży Adam Nowacki uiścił I ratę, natomiast z drugiej raty kwotę 30 000,00 zł (trzydzieści tysięcy złotych), a kwota 70 000,00 zł (siedemdziesiąt tysięcy złotych) nie została do dnia dzisiejszego zapłacona pomimo pisemnego wezwania kupującego do jej uregulowania, 
4) wydanie nieruchomości w posiadanie Adama Nowackiego nastąpiło zgodnie z postanowieniami umowy sprzedaży w dniu 1.10.2016 r. 
Do aktu niniejszego stawający załączają: 
1) odpis księgi wieczystej Nr LD1M/00111111/0, wydany przez Centralną Informację Ksiąg Wieczystych Ekspozytura w Zgierzu w dniu 23.1.2017 r., z którego wynika, że w dziale II Adam Nowacki ujawniony jest jako właściciel przedmiotowej nieruchomości, natomiast w dziale I-Sp, III i IV tej księgi wieczystej wpisów nie ma, 
2) wezwanie do zapłaty doręczone Adamowi Nowackiemu w dniu 10.12.2016 r., wyznaczające dodatkowy termin do zapłaty na 31.12.2016 r. z zagrożeniem, iż w razie bezskutecznego upływu wyznaczonego terminu sprzedający będą uprawnieni do odstąpienia od umowy sprzedaży nieruchomości. 
§ 2.
Wiktor i Zofia małżonkowie Nowakowie oświadczają, że odstępują od umowy sprzedaży zawartej z Adamem Nowackim aktem notarialnym sporządzonym przed notariuszem dokonującym niniejszej czynności w dniu 19.7.2016 r., za Rep. A Nr 1000/2016, dotyczącej prawa własności nieruchomości położonej w Łodzi przy ul. Jesiennej Nr 3, stanowiącej niezabudowaną działkę gruntu oznaczoną Nr ewidencyjnym 25/8 (dwadzieścia pięć łamane przez osiem) o obszarze 859 m2 (osiemset pięćdziesiąt dziewięć metrów kwadratowych), dla której to nieruchomości Sąd Rejonowy dla Łodzi-Śródmieścia w Łodzi XVI Wydział Ksiąg Wieczystych prowadzi księgę wieczystą Nr LD1M/00111111/0, na skutek braku zapłaty przez stronę kupującą w ustalonym umową terminie reszty ceny sprzedaży. 
§ 3.
Koszty tego aktu ponoszą Wiktor i Zofia małżonkowie Nowakowie. Wypisy należy wydawać stronom bez ograniczeń. 
Pobrano: 
1) tytułem taksy notarialnej na podstawie rozporządzenia Ministra Sprawiedliwości z 28.6.2004 r. w sprawie maksymalnych stawek taksy notarialnej (t.j. Dz.U. z 2013 r. poz. 237 ze zm.): 
a) z § 16 – za czynność notarialną kwotę 200,00 zł,
b) z § 12 – za jeden wypis kwotę 24,00 zł,
2) podatek VAT według stawki 23% stosownie do art. 5 ust 1 pkt 1, art. 19a i art. 146a pkt 1 ustawy z 11.3.2004 r. o podatku od towarów i usług (t.j. Dz.U. z 2016 r. poz. 710 ze zm.) w kwocie 51,52 zł.
Razem pobrano kwotę 275,52 zł. 
Akt ten odczytano, przyjęto i podpisano. 
