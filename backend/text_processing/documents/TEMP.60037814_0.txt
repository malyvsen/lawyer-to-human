Umowa ubezpieczenia majątkowegoa
W dniu       w      
pomiędzyb:
(1)      
     
[firma; siedziba, adres; Nr we właściwym rejestrze, nazwa rejestru, właściwy sąd, kapitał zakładowy, REGON; NIP]
reprezentowaną przez:
     
[imię i nazwisko, uprawnienie do reprezentacji]
zwanym dalej Ubezpieczycielem
a
(2)      
     
[imię i nazwisko; miejsce zamieszkania; Nr i seria dokumentu tożsamości, PESEL/REGON, NIP] zwanym dalej Ubezpieczającym,
została zawarta umowa następującej treści:
§ 1
Ubezpieczyciel zobowiązuje się do zapłaty świadczenia odszkodowawczego za szkodę wyrządzoną przez Ubezpieczającego   Członka Zarządu       Spółki z o.o., tej spółce lub osobie trzeciej w wyniku błędnie podjętej decyzji w zakresie jego kompetencjic.
§ 2
1. Przedmiotem ochrony ubezpieczeniowej jest ryzyko związane z wykonywaniem przez Ubezpieczającego obowiązków w zakresie przyznanych mu kompetencjid.
2. Ochroną ubezpieczeniową objęta jest odpowiedzialność Ubezpieczającego wobec poszkodowanych za spowodowanie straty materialnej przez nienależyte działanie lub zaniechanie działania, które mieści się w definicji błędnej decyzji lub uchybienia popełnionego w zarządzaniu spółką, z wyłączeniem roszczeń Skarbu Państwa.
3. Przez stratę materialną rozumie się wymierny w pieniądzu uszczerbek, polegający na rzeczywistej stracie finansowej spowodowanej błędnie podjętą decyzją lub uchybieniem w wykonaniu czynności zarządczej.
4. Przez błędną decyzję lub uchybienie rozumie się przyczynę podjęcia działania lub zaniechanie działania, w którego wyniku powstała strata materialna lub inne roszczenie z tytułu odpowiedzialności ubezpieczającego na podstawie ustawy z 23.4.1964 r.   Kodeks cywilny (t.j. Dz.U. z 2014 r. poz. 121) i ustawy z 15.9.2000 r.   Kodeks spółek handlowych (t.j. Dz.U. z 2013 r. poz. 1030 ze zm.).
5. Przez wypadek ubezpieczeniowy rozumie się zdarzenie, które może spowodować roszczenie strony poszkodowanej wobec Ubezpieczającego.
§ 3
1. Okres ubezpieczenia liczy się od daty podpisania umowy ubezpieczenia i trwa      e.
2. Odpowiedzialność Ubezpieczyciela rozpoczyna się następnego dnia po opłaceniu składkif.
3. Ochroną ubezpieczeniową objęte są wypadki ubezpieczeniowe, które powstały w okresie trwania umowy ubezpieczenia i zostały zgłoszone nie później niż       miesięcy od ich zaistnienia.
§ 4
Jeżeli Ubezpieczający zakończył wykonywanie swej funkcji z powodu wieku, choroby lub innych przyczyn uniemożliwiających jej wykonywanie, to umowa ubezpieczenia wygasa, jednakże Ubezpieczyciel udziela ochrony ubezpieczeniowej za wypadki ubezpieczeniowe powstałe w okresie trwania umowy i zgłoszone nie później niż       miesięcy od chwili wygaśnięcia umowy.
§ 5
Ubezpieczyciel zobowiązuje się wypłacić poszkodowanemu (spółce lub osobie trzeciej) kwotę       (słownie:      ) złotych za wszystkie skutki jednego wypadku ubezpieczeniowego. Jest to suma gwarancyjna stanowiąca górną granicę odpowiedzialności Ubezpieczycielag.
§ 6h
1. Podstawą do obliczenia składki są zadeklarowane we wniosku planowane w okresie ubezpieczenia dochody Ubezpieczającego brutto, odniesione do wysokości obrotu spółki za rok poprzedzający zawarcie ubezpieczenia oraz do sumy gwarancyjnej, stanowiącej górny limit odpowiedzialności Ubezpieczyciela.
2. Stawka na ubezpieczenie ustalana jest indywidualnie i jest uzależniona od wyników oceny ryzyka ubezpieczeniowego.
3. Ubezpieczający, zawierając umowę ubezpieczenia, płaci z góry składkę depozytową wynoszącą       (słownie:      ) złotych. Składka depozytowa zostanie wpłacona w dniu podpisania niniejszej umowy. Ubezpieczyciel wystawi rachunek potwierdzający wpłatę składki depozytowej.
4. Ostateczna wysokość składki rozliczona zostanie po zakończeniu okresu ubezpieczenia na podstawie rzeczywiście osiągniętych przez niego dochodów brutto.
5. Jeżeli składka ostateczna okaże się wyższa od pobranej depozytowo, Ubezpieczający jest obowiązany dopłacić różnicę w ciągu       dni po zakończeniu okresu ubezpieczenia.
§ 7
1. Ubezpieczyciel nie odpowiada za skutki wypadku ubezpieczeniowego, jeżeli:
a)	strata materialna spowodowana tym wypadkiem nie przekracza       (słownie:      ) złotych (udział własny Ubezpieczającego),
b)	Ubezpieczający wyrządził szkodę osobom bliskim, za które uważa się:
- małżonka, w tym także osobę, która pozostaje z Ubezpieczającym w nieformalnym związku, tj. konkubenta, konkubinę;
- dzieci, pasierbów, dzieci przysposobione oraz dzieci przyjęte na wychowanie;
- rodziców, przysposabiających, ojczyma, macochę oraz teściów;
- dziadków, wnuki, rodzeństwo, zięciów, synowe,
c)	w wyniku wypadku ubezpieczeniowego powstały straty spowodowane zaginięciem lub kradzieżą wartości pieniężnych lub dokumentów,
d)	dochodzenie roszczeń z tytułu zawartej umowy ubezpieczenia prowadzone jest poza granicami RP,
e)	roszczenie dotyczy wyłącznie nałożonych na ubezpieczającego kar i/lub grzywien,
f)	strata materialna wynikła na skutek świadomego nieprzestrzegania obowiązujących przepisów lub innego umyślnego niewykonania obowiązków,
g)	roszczenia wynikają z wad produkcji, konstrukcji, naprawy, obsługi sprzedanych towarów lub produktów dostarczonych lub rozprowadzanych przez spółkę,
h)	roszczenia wynikają z podjęcia działalności lub czynności innych niż opisane we wniosku o ubezpieczenie, nawet jeżeli działalność ta lub czynności były prowadzone przez Ubezpieczającego w połączeniu z tymi wskazanymi we wniosku,
i)	wypadek ubezpieczeniowy powstał w okresie działań wojennych, rewolucji, powstania,
j)	roszczenie jest wynikiem zniesławienia lub oszczerstwa dokonanego przez Ubezpieczającego,
k)	roszczenie wynika z naruszenia patentów, praw autorskich, nazw handlowych, znaków towarowych lub zarejestrowanych patentów,
l)	roszczenie dotyczy odpowiedzialności cywilnej za szkody spowodowane w związku z posiadaniem i/lub użytkowaniem nieruchomości i/lub rzeczy ruchomych, które podlegają innemu ubezpieczeniu odpowiedzialności cywilnej,
m)	ogłoszona została upadłość spółki z przyczyn innych niż wypadek objęty umową ubezpieczenia,
n)	są one wynikiem błędu popełnionego przy zawieraniu lub odnawianiu umów ubezpieczenia majątku spółki i ewentualnych innych ryzyk towarzyszących,
o)	zaistniał on w wyniku okoliczności istniejących przed zawarciem ubezpieczenia, o których Ubezpieczający wiedział lub powinien był wiedzieć.
§ 8
1. W razie zajścia wypadku ubezpieczeniowego, Ubezpieczający jest zobowiązany dołożyć wszelkich starań w celu zapobieżenia zwiększeniu strat, ustalić świadków wypadku i sporządzić protokolarne sprawozdanie, a jeżeli nie jest winny zaistnienia wypadku, starać się o wskazanie sprawcyi.
2. Ubezpieczający jest obowiązany zgłosić Ubezpieczycielowi wypadek objęty ubezpieczeniem bez zbędnej zwłoki, nie później jednak niż w ciągu       dni od chwili, gdy się o nim dowiedziałj.
3. Jeżeli poszkodowany zgłosił Ubezpieczającemu roszczenie o wyrównanie straty materialnej, obowiązkiem Ubezpieczającego jest zawiadomić Ubezpieczyciela o tym fakcie w terminie wskazanym w ust. 2, załączając niezbędne dokumenty dotyczące okoliczności wypadku i rozmiaru strat.
4. Bez zgody Ubezpieczyciela Ubezpieczający nie może zaspokoić lub uznać roszczeń poszkodowanego.
5. Jeżeli poszkodowany dochodzi swoich roszczeń na drodze sądowej, Ubezpieczający jest obowiązany zawiadomić o tym niezwłocznie Ubezpieczyciela oraz udzielić pełnomocnictwa procesowego osobie przez niego wskazanej.
6. Obowiązkiem Ubezpieczającego jest dostarczyć orzeczenie sądu w sprawie cywilnej, związanej z wypadkiem ubezpieczeniowym w takim terminie, jaki umożliwi Ubezpieczycielowi podjęcie decyzji w sprawie ewentualnego wniesienia środka zaskarżenia.
7. Jeżeli Ubezpieczający w sposób zamierzony lub przez niedbalstwo nie dopełnił któregokolwiek z obowiązków określonych w ust. 1 6 tego paragrafu, a ich niedopełnienie miało wpływ na ustalenie okoliczności wypadku lub rozmiaru strat, Ubezpieczyciel może odmówić uznania roszczeń w części lub w całości.
§ 9
1. Ubezpieczyciel pokryje stratę materialną w granicach odpowiedzialności cywilnej Ubezpieczającego z tytułu ryzyka określonego w umowie ubezpieczenia na podstawie wyliczenia sporządzonego przez biegłych (rzeczoznawców), nie więcej jednak, niż stanowi suma gwarancyjna określona w § 5.
2. Wypłata nastąpi w ciągu       dni od dnia otrzymania przez Ubezpieczyciela kompletu dokumentów uzasadniających roszczenie na podstawie:
  uznania roszczenia przez Ubezpieczyciela;
  lub ugody zawartej między stronami;
  lub prawomocnego orzeczenia sądu polskiego.
3. Ubezpieczyciel pokryje koszty wynagrodzenia biegłych (rzeczoznawców) powołanych przez niego lub za jego zgodą w celu ustalenia okoliczności wypadku ubezpieczeniowego oraz rozmiaru straty materialnej spowodowanej tym wypadkiem.
4. Ubezpieczyciel pokryje niezbędne koszty procesu toczącego się przeciwko Ubezpieczającemu z powództwa poszkodowanego o wyrównanie straty materialnej, jaką poszkodowany poniósł na skutek wypadku ubezpieczeniowego.
5. Ubezpieczyciel nie pokryje kosztów procesu sądowego, jeżeli roszczenie z tytułu odpowiedzialności cywilnej Ubezpieczającego nie przekracza udziału własnego (§ 7 ust. 1 lit. a).
6. Jeżeli Ubezpieczający nie zgadza się z ustaleniami Ubezpieczyciela w zakresie wysokości świadczenia, przez co uniemożliwia zaspokojenie roszczenia, z jakim wystąpił poszkodowany, Ubezpieczyciel może wypłacić jego bezsporną część i nie odpowiada za spowodowane dodatkowe koszty, odsetki itp. w odniesieniu do spornej części odszkodowania, jednakże tylko wówczas, gdy uprzedził o tym niezwłocznie Ubezpieczającego.
7. Jeżeli Ubezpieczający podał we wniosku o ubezpieczenie lub w uzasadnieniu roszczeń o wypłatę odszkodowania nieprawidłowe dane, złożył fałszywe oświadczenie bądź zastosował nieuczciwe środki w celu osiągnięcia nieuzasadnionych korzyści z zawartej umowy ubezpieczenia   a zostanie mu to udowodnione   traci wszelkie prawa do odszkodowaniak.
§ 10
1. Ubezpieczający może odstąpić od umowy w terminie       dni, licząc od daty zawarcia niniejszej umowy.
2. Odstąpienie od umowy nie zwalnia Ubezpieczającego z obowiązku opłacenia składki za okres, w jakim Ubezpieczyciel udzielał ochrony ubezpieczeniowej.
3. Po zajściu wypadku ubezpieczeniowego, w którego następstwie powstała odpowiedzialność Ubezpieczającego objęta ubezpieczeniem, każda ze stron ma prawo wypowiedzieć umowę ubezpieczenia, z zachowaniem       terminu wypowiedzenia.
§ 11
Wszelkie zmiany i uzupełnienia niniejszej umowy wymagają zgody obu stron i zachowania formy pisemnej pod rygorem nieważnościl.
§ 12
W sprawach nieuregulowanych w umowie będą miały zastosowanie postanowienia Ogólnych Warunków Ubezpieczenia Odpowiedzialności Cywilnej Ubezpieczyciela oraz przepisy ustawy z 23.4.1964 r.   Kodeks cywilny (t.j. Dz.U. z 2014 r. poz. 121).
§ 13
Spory pomiędzy stronami rozstrzyga Sąd      m.
					[określenie sądu]
§ 14
Umowę spisano w       jednobrzmiących egzemplarzach, po       dla każdej ze stron.

(1)      	 	 			(2)      
        	[podpis przedstawiciela Ubezpieczyciela]	[podpis Ubezpieczającego]
            UBEZPIECZYCIEL				UBEZPIECZAJĄCY
