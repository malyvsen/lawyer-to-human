Umowa wydawnicza dotycząca dzieła zbiorowegoa
W dniu       w       pomiędzy:
(1)      
[imię i nazwisko; miejsce zamieszkania, PESEL, NIP]
(2)      
[imię i nazwisko; miejsce zamieszkania, PESEL, NIP]
(3)      
[imię i nazwisko; miejsce zamieszkania, PESEL, NIP]
zwanymi w treści umowy Autorami,
a
(4)       Spółką z o.o. z siedzibą w      , przy ul.      , NIP:      , wpisaną do rejestru przedsiębiorców prowadzonego przez Sąd Rejonowy w      ,       Wydział Gospodarczy Krajowego Rejestru Sądowego, pod Nr      , o kapitale zakładowym w wysokości       złotych, 
zwaną dalej Wydawnictwem,
reprezentowaną przez: 
     ,
[imię i nazwisko, uprawnienie do reprezentacji]
została zawarta umowa następującej treści:
§ 1
1. Autorzy zobowiązują się napisać dzieło o tytule roboczym: „     ”
2. Dzieło ukaże się staraniem Wydawnictwa       w serii „     ”.
3. Autorzy przekazują prawa wydawnicze do tego dzieła w języku polskim oraz w innych językach, w wydaniu pierwszym, jak i we wszystkich następnych wydaniach na zasadzie wyłączności Wydawnictwu oraz jego następcom prawnym.
§ 2
Autorzy dostarczą Wydawnictwu maszynopis wraz z wersją elektroniczną w terminie      b.
§ 3
1. Objętość maszynopisu wyniesie ok.       stron, składających się z 30 wierszy po 60 znaków każdy.
2. Autorzy zgadzają się w czasie pracy nad dziełem uwzględnić sugestie Wydawnictwa.
§ 4
1. Autorzy otrzymują jako honorarium łącznie      % wartości sprzedanych i zapłaconych egzemplarzy dzieła. Podstawę obliczenia honorarium stanowi cena wydawnicza zbytu, po odliczeniu marży dystrybutora od ceny katalogowej.
2. Poszczególni Autorzy otrzymają część honorarium wspólnego, która odpowiadać będzie proporcjonalnie stosunkowi objętości opracowania do objętości całego dzieła, tj.      .
3. Honorarium rozliczane będzie w odstępach      . Obowiązek rozliczania wygasa w pięć lat po ukazaniu się ostatniego wydania. Po upływie tego okresu Wydawnictwo uprawnione jest do zmakulaturowania reszty nakładu, również bez zgody Autorów.
4. Autorzy otrzymają zaliczkę na honorarium (zaliczoną w całości na poczet ostatecznego honorarium) za       nakładu z przyjęciem maszynopisu przez Wydawnictwo.
5. Kwotę honorarium rozumie się jako kwotę brutto, przed potrąceniem obowiązującego podatku.
§ 5
Autorzy mają prawo i obowiązek przeprowadzania korekt aż do chwili podpisania do druku. W przypadku gdy korekty, za które odpowiedzialny jest Autor, przekraczają      % kosztów łącznych składu, kosztami korekty może zostać obciążony Autor.
§ 6
Wysokość każdego nakładu ustala Wydawnictwo. Ponadto ma ono prawo wydrukować dodatkowo do      % liczby egzemplarzy nakładu i rozprowadzić je, nie uiszczając honorarium. Egzemplarze te służą wyłącznie jako egzemplarze okazowe, recenzyjne, robocze i dodatkowe.
§ 7
1. Autorzy otrzymują bezpłatnie po       egzemplarzy z każdego wydania. Ponadto może on nabyć dowolną liczbę egzemplarzy po cenie wydawniczej zbytu. Egzemplarzy tych Autor nie może rozprowadzać handlowo.
2. Autorzy przedstawią listę       osób lub instytucji (wraz z podaniem dokładnych adresów i kodów pocztowych), którym Wydawnictwo prześle egzemplarze gratisowe.
3. Przy nabywaniu wszystkich produktów Wydawnictwa Autorzy mają prawo do korzystania z      % zniżki w stosunku do ceny katalogowej na zasadach określonych regulaminem.
§ 8
1. Autorzy zobowiązują się również opracować następne wydania dzieła, jeśli zaistnieje taka konieczność, i dostarczyć Wydawnictwu maszynopis z niezbędnymi poprawkami i uzupełnieniami.
2. W razie gdyby Autor nie zechciał lub nie był w stanie opracować następnego wydania dzieła, Wydawnictwo ma prawo powierzyć opracowanie go innemu autorowi.
3. W powyższym przypadku Autor zachowuje prawo do honorarium, jednak zostanie ono pomniejszone o honorarium, które Wydawnictwo wypłaci wykonawcom zastępczym. Poczynając od trzeciego wydania, przy którym Autor nie współpracuje, traci on prawo do honorarium.
§ 9
1. W razie gdy Autorzy nie dostarczą dzieła w przewidywanym terminie lub jeśli nie posiada ono wymaganej jakości, Wydawnictwo wyznaczy Autorom termin odpowiedni dla wywiązania się z obowiązków. W przypadku gdy Autorzy nie dostarczą przewidzianego umową dzieła również w terminie dodatkowym, Wydawnictwo ma prawo wypowiedzieć umowę wydawniczą.
2. Wydawnictwo posiada takie same prawa w wypadku wydania późniejszego, gdyby Autorzy nie dostarczyli terminowo przewidywanego umową maszynopisu.
§ 10
1. Autorzy zobowiązują się nie wydawać bez zgody Wydawnictwa, również jako współautorzy, w żadnym innym wydawnictwie dzieła, które nosiłoby taki sam lub podobny tytuł lub byłoby w jakikolwiek sposób konkurencyjne w stosunku do dzieła określonego w niniejszej umowie.
2. Zastrzeżenie to nie dotyczy monografii naukowych, poradników i podręczników.
§ 11
1. Autorzy przyznają Wydawnictwu wyłączne prawo przedruków w gazetach i czasopismach przed i po opublikowaniu dzieła, prawo do tłumaczeń na inne języki, prawo do sporządzania wydań specjalnych i kieszonkowych, prawo do nagrań w formie zapisu obrazowego, dźwiękowego i w formie zapisu na wszelkich nośnikach danych, jak również prawo do ich powielania, rozprowadzania i odtwarzania. Wydawnictwo uprawnione jest także do udzielania licencji na korzystanie z ww. praw dodatkowych.
2. Jako honorarium z tytułu udzielania licencji Autorzy otrzymują połowę opłaty licencyjnej (po odliczeniu podatku od VAT, który uiszcza licencjobiorca), natomiast w przypadku sporządzania wydań specjalnych lub zapisu na nośnikach danych Autorzy otrzymują identyczny, jak w przypadku książek, procent wartości sprzedanych egzemplarzy dzieła (patrz: § 4 niniejszej umowy).
§ 12
Prawem właściwym dla oceny postanowień niniejszej umowy jest prawo polskie, a wszelkie kwestie nieunormowane niniejszą umową należy rozstrzygać na podstawie prawa autorskiego i przepisów ustawy z 23.4.1964 r. – Kodeks cywilny (t.j. Dz.U. z 2014 r. poz. 121).
§ 13
Umowa została sporządzona w       jednobrzmiących egzemplarzach, po       dla każdej ze stron.


(1)      	         		(2)      
	[podpis Autora]		[podpis Autora]
	AUTOR			AUTOR

(3)      	         		(4)      
	[podpis Autora]		[podpis przedstawiciela Wydawnictwa]
	AUTOR			WYDAWNICTWO
